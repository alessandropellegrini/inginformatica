---
layout: page
title: Erasmus+
toc: true
---


### Che cos'è il programma ERASMUS+ student?
&Egrave; un programma che promuove la dimensione europea nella formazione universitaria per esperienze di studio all'estero (frequenza di corsi, sostenimento di esami, preparazione della tesi, attività di ricerca) riconosciute dall'Università di origine.

Maggiori informazioni sono disponibili sul portale d'Ateneo [Tor Vergata ERASMUS+](https://mobint.uniroma2.it/erasmus/welcome/).

---



### Come si accede al programma ERASMUS+ student?
Possono accedere al programma gli studenti dell'Università degli Studi di Roma Tor Vergata iscritti o laureandi nell'A.A. in corso. L'accesso è è regolato da un bando di selezione.
Il bando di selezione relativo all'A.A. 2024/25 è disponibile sul portale Tor Vergata ERASMUS+  e scadrà l'1 marzo 2024 alle ore 12:00.
Si raccomanda di leggere con attenzione anche l'allegato della Macroarea di Ingegneria.


---



### Quali sono le sedi universitarie di destinazione?
La mobilità degli studenti ha luogo verso le Università di Paesi europei diversi da quello di origine che abbiano stipulato un accordo bilaterale per Ingegneria Informatica con l'Università degli Studi di Roma Tor Vergata.

Attualmente, vi sono 16 sedi disponibili, mostrate nella mappa:

{% include map_erasmus.html %}

Per l'A.A. 2024/25 le sedi di destinazione per Ingegneria Informatica sono le seguenti, suddivise per Paese europeo (sono indicati anche il numero ed il tipo di borse disponibili ed il requisito di conoscenza di lingua richiesto):

* Belgio
    * Gent, Universiteit Gent, Master of Science in Computer Science Engineering: solo per studenti di laurea magistrale, 2 borse da 5 mesi, inglese B2 certificato con punteggio

* Francia

    * Parigi, École Des Ponts ParisTech, 2 borse da 10 mesi, corsi in inglese solo di laurea triennale, solo corsi in francese per laurea magistrale e richiesto francese certificato A2
    * Parigi, ENSTA-Paris - Ecole Nationale Superieure des Techniques Avancees,  francese B1 attestato   (attenzione: solo corsi in francese)
    * Parigi, ESIEE Paris - Université Gustave Eiffel, 2 borse da 6 mesi, inglese B1 certificato con punteggio, francese B1 attestato (per corsi in lingua francese)
    * Tolosa, Toulouse INP-ENSEEIHT: 4 borse da 6 mesi, raccomandato francese/inglese B1 attestato (corsi triennali), inglese B2 attestato (corsi magistrali)

* Germania

    * Francoforte, Goethe-Universität, 2 borse da 6 mesi, inglese B2 attestato (per corsi in lingua inglese), tedesco B1 attestato (per corsi in lingua tedesca)

* Gran Bretagna

    * Wrexham, Wrexham University, 1 borsa da 9 mesi, inglese B2 certificato con punteggio

* Polonia

    * Varsavia, University of Warsaw, solo per studenti di laurea magistrale o dottorandi di ricerca, 2 borse da 12 mesi (di cui 1 borsa per studenti di laurea magistrale, 1 borsa per dottorandi di ricerca), B2 certificato (per corsi in lingua inglese), polacco B2 certificato (per corsi in lingua polacca)
    * Varsavia, Warsaw University of Technology, Faculty of Electronics and Information Technology, 1 borsa da 10 mesi, inglese B2 attestato

* Spagna

    * Madrid, Universidad de Alcalá, 4 borse da 6 mesi, inglese B2 raccomandato (per corsi in lingua inglese),  B1 attestato (per corsi in lingua spagnola)
    * Madrid, Universidad Rey Juan Carlos, 2 borse da 9 mesi, inglese B2 attestato (per corsi in lingua inglese), spagnolo B1 attestato (per corsi in lingua spagnola)
    * Madrid, Universidad Complutense de Madrid, 3 borse da 6 mesi (di cui 2 borse per studenti della laurea magistrale, 1 borsa per dottorandi di ricerca), inglese B1 certificato (per corsi triennali in lingua inglese), inglese C1 raccomandato (per corsi magistrali in lingua inglese), spagnolo B1 certificato (per corsi triennali in lingua spagnola), spagnolo C1 certificato (per corsi magistrali in lingua spagnola)
    * Saragozza, Universidad San Jorge, 1 borsa da 10 mesi (accessibile anche a dottorandi di ricerca), inglese B2 raccomandato (per corsi in lingua inglese), spagnolo B1 raccomandato (per corsi in lingua spagnola)

* Svezia

    * Karlskrona, Blekinge Institute of Technology, solo per studenti di laurea magistrale, 2 borse da 6 mesi, inglese B2 attestato

* Svizzera

    * San Gallo, OST Eastern Switzerland University of Applied Sciences, 2 borse da 10 mesi, inglese B2 certificato con punteggio (per corsi in lingua inglese), tedesco B2 attestato (per corsi in lingua tedesca)

* Ungheria

    * Budapest, Eötvös Loránd University, solo per studenti di laurea magistrale o dottorandi di ricerca, 2 borse da 5 mesi, inglese B2 raccomandato (per corsi in lingua inglese), ungherese B2 raccomandato (per corsi in lingua ungherese)

Inoltre, le borse ERASMUS+ non assegnate a studenti di Ingegneria dell'Automazione possono essere assegnate a studenti di Ingegneria Informatica, con priorità agli studenti dell'indirizzo Robotica e Automazione.
Le sedi di Ingegneria dell'Automazione sono: Imperial College (Londra, Gran Bretagna), Universidad Politécnica de Madrid (Madrid, Spagna) e Linneaus University (Växjö, Svezia). Tali sedi sono mostrate con il pin rosso nella mappa.

Le borse ERASMUS+ non assegnate a studenti di Ingegneria Informatica possono essere assegnate a studenti di Ingegneria dell'Automazione.

---



### Quale è la durata del periodo di mobilità?

La durata del periodo di mobilità dipende dalla sede scelta, variando da 5 mesi (1 semestre) a 10 mesi (2 semestri).
Il programma Erasmus+ consente di effettuare diversi periodi di mobilità per ogni ciclo di studio, indifferentemente per studio o per tirocinio. Sono ammessi 12 mesi di mobilità complessivi per ogni ciclo di studio (triennale, magistrale, dottorato)

---


### Cosa prevede la borsa di studio ERASMUS+?

Lo status di studente Erasmus consente: l'esonero dal pagamento delle tasse universitarie presso l'Istituzione ospitante (le tasse universitarie saranno versate solo all'Università di Roma Tor Vergata) e la possibilità di utilizzare i servizi (biblioteche, laboratori, ecc.) messi a disposizione dall'Istituzione ospitante.
La borsa di studio ERASMUS+  è compatibile con eventuali borse di studio e/o prestiti nazionali, mentre è incompatibile con altre borse comunitarie o altri finanziamenti derivanti da accordi culturali bilaterali e da enti internazionali.

La borsa di studio ERASMUS+ comprende un contributo finanziato dall'Agenzia Nazionale Erasmus+ e un contributo erogato dal Ministero dell'Università e della Ricerca (MUR):

* Contributo comunitario Erasmus+: il contributo dipende dal Paese di destinazione e varia da 250 euro a 350 euro per ogni mese di mobilità
* Contributo integrativo del MUR: potrà essere previsto un contributo integrativo del MUR, che verrà calcolato sulla base dell'ISEE 2024 (come da DM del 29 dicembre 2017, n. 1047).

---


### È prevista l'acquisizione di un minimo di crediti nell'Università ospitante?
Per ottenere la borsa, lo studente frequentante all'estero un'intera annualità dovrà acquisire un minimo di 24 CFU, lo studente frequentante all'estero un semestre dovrà acquisire un minimo di 12 CFU, lo studente frequentante all'estero un trimestre dovrà acquisire un minimo di 6 CFU.
Nel computo delle mensilità/CFU si terrà conto del rapporto 1 mensilità = 2 CFU.

---



### È possibile iscriversi al programma ERASMUS+ in un qualunque momento?
No; si accede al programma soltanto tramite selezione. La selezione è pubblica e viene bandita di solito a fine gennaio: è possibile presentare domanda di solito entro la fine di febbraio (la data esatta è specificata nel bando).

---



### Chi sono le persone da contattare per il programma ERASMUS+ relativamente al Corso di Studi in Ingegneria Informatica?

* Per gli aspetti amministrativi: Ufficio ERASMUS+ della Macroarea di Ingegneria, dott.ssa Daniela Mannino (email: daniela.mannino@uniroma2.it, tel.: 06 72597506), presso Edificio Didattica, Area ex-Presidenza, piano 2, stanza 209; orario di ricevimento: lunedì, mercoledì, giovedì ore 9-12, mercoledì ore 14-16.
* Per gli aspetti didattici: responsabile ERASMUS+ per il corso di studi in Ingegneria Informatica Prof.ssa Valeria Cardellini (email: cardellini@ing.uniroma2.it, tel.: 06 72597388), presso Edificio di Ingegneria dell'Informazione, corpo 1, piano 1, stanza D1-17; per ricevimento contattare via email.

---



### Lo studente ERASMUS+ in partenza è tenuto a firmare un programma di studio con l'Università di appartenenza?
Sì, lo studente ERASMUS+ è tenuto a definire un programma di studio compatibile con il proprio piano di studio, detto Learning Agreement (accordo di apprendimento).
Il Learning Agreement viene definito in collaborazione con il docente   responsabile ERASMUS+ per il corso di studi e dovrà indicare i corsi che si intendono seguire presso l'Università ospitante e dei quali sarà possibile, se superati, a soggiorno ultimato, richiedere il riconoscimento nella propria carriera accademica.
Lo studente dovrà inviare all'ufficio ERASMUS+ di Ingegneria il Learning Agreement concordato. Dopo la firma da parte del coordinatore ERASMUS+ della Macroarea di Ingegneria, il documento verrà riconsegnato allo studente.

---

### Sono ammesse modifiche al programma di studio concordato?
Sì, ma con l'obbligo, tuttavia, di concordarle con il responsabile ERASMUS+ per il corso di laurea e di darne comunicazione all'Ufficio ERASMUS+ di Ingegneria.


---



### Cosa sono gli ECTS, indicati sul Learning Agreement? Che rapporto c'è tra ECTS e CFU?
ECTS (European Credit Transfer System) è un sistema di trasferimento dei crediti, predisposto per garantire il riconoscimento dell'attività formativa svolta nei diversi Paesi europei. I CFU (Crediti Formativi Universitari) italiani sono calcolati secondo gli stessi parametri con cui vengono calcolati i crediti nella scala europea (1 ECTS/CFU equivale a circa 25 ore di lavoro formativo, comprensivo di ore di lezione frontale, seminari, esercitazioni e studio individuale).

---



### &Egrave;  possibile prolungare il soggiorno di studio all'estero?
Occorre in primo luogo ottenere l'approvazione dell'Università ospitante e quindi inviare una email di richiesta all'ufficio ERASMUS+ di Ingegneria, motivando la propria scelta e allegando un programma di studio integrativo preventivamente concordato con il responsabile ERASMUS+ per il corso di studi. L'intera permanenza all'estero, incluso il prolungamento, non può superare la durata complessiva di 12 mesi per ciclo di studi.
Nel caso di approvazione del prolungamento del periodo di studio all'estero, l'erogazione della borsa per i mesi relativi al prolungamento non è tuttavia garantita, ma verrà autorizzata compatibilmente con la disponibilità di fondi europei. 