---
layout: page
title: Piani di studio
---


 Per chi si immatricola al **primo anno** del Corso di Laurea, non occorre presentare un piano di studio, in quanto il primo anno è sostanzialmente identico per tutti gli indirizzi in cui la laurea è articolata, con l'unica eccezione degli insegnamenti di:
 * Algebra e logica (da seguire per chi è interessato all'indirizzo Sistemi software e Web)
 * Laboratorio di automazione (da seguire per chi è interessato all'indirizzo Robotica e automazione). 
 Da notare che ognuno di questi due insegnamenti è comunque tra quelli suggeriti "a scelta libera" per l'indirizzo in cui non è obbligatorio.


Per gli iscritti ad anni successivi è possibile presentare un piano di studio (una sola volta per anno accademico), per chiedere anticipazioni e/o variazioni di insegnamenti, e/o per specificare insegnamenti a scelta libera.


Gli studenti che inseriscono nel piano di studio insegnamenti a scelta libera diversi da quelle suggeriti dal Corso di Studi (vedi Guida dello studente o la sezione Laurea - Didattica di questo sito), devono allegare al piano di studio le seguenti informazioni (in caso contrario, il piano di studio non verrà esaminato):

* la Facoltà/Macroarea in cui l'insegnamento scelto viene erogato (p.es: Macroarea di Ingegneria, Facoltà di Economia, ...);
* il nome del docente che lo insegna;
* il relativo programma.

Gli studenti che non hanno mai presentato un piano di studio, devono necessariamente presentarlo all'inizio dell'anno accademico in cui intendono laurearsi.

Il termine ultimo per la presentazione del piano di studio è il 30 Novembre per studenti che richiedono variazioni e/o anticipi riguardanti insegnamenti erogati nel primo semestre. &Egrave; posticipato al 31 Gennaio per studenti che richiedono variazioni e/o anticipi riguardanti soltanto insegnamenti erogati nel secondo semestre.
I moduli sono scaricabili da questo sito nella sezione Modulistica (si utilizzi il modulo di propria pertinenza, tra quelli presenti, selezionandolo in base al proprio anno di immatricolazione).
Il modulo del piano di studio - debitamente compilato e sottoscritto – va inviato, in formato . pdf, per email alla Segreteria Didattica del Corso di Studio (didattica.informatica@ing.uniroma2.it).

Gli esiti dei piani di studio verranno pubblicati su questo sito, nella sezione Comunicazioni, entro un mese dalla scadenza di presentazione (o alla ripresa dopo la chiusura dell'Ateneo per le festività nel caso di presentazione entro il 30 Novembre). 