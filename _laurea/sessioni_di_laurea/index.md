---
layout: page
title: Sessioni di laurea
toc: true
---

### Modalità di preparazione e presentazione della prova finale

I crediti (e corrispondente valutazione) relativi alla prova finale possono essere acquisiti secondo due distinte modalità, denominate, rispettivamente:
- prova curricolare,
- elaborato individuale aggiuntivo.

I passi da seguire per accedere all'esame di laurea sono i seguenti:

1. seguire le indicazioni relative alla procedura informatizzata riportate sulla pagina Laurea della Segreteria Studenti della macroarea di Ingegneria;
per i candidati che scelgono la modalità "prova curricolare", il titolo della tesi e il nome del relatore andranno specificati come segue nella compilazione della domanda di laurea:
* titolo: "prova curricolare"
* nome del relatore: scelto tra i docenti di area informatica o automazione del corso di laurea (afferenti ai s.s.d. ING-INF/05 o ING-INF/04);

2. compilare e inviare alla Segreteria Didattica del Corso di Laurea di Ingegneria Informatica (didattica.informatica@ing.uniroma2.it) il seguente modulo, almeno **QUATTRO SETTIMANE PRIMA** della data prevista per la sessione di laurea: modulo laurea ingegneria informatica;

3. per la convalida dei crediti di tirocinio (vedere il punto 3) Crediti di tirocinio), compilare e consegnare in Segreteria Studenti il modulo Attestazione attività formative (tirocinio);

4. caricare su Delphi, **ALMENO UNA SETTIMANA PRIMA** della data prevista per la sessione di laurea, una copia della propria relazione in formato pdf come indicato sulla pagina Laurea della Segreteria Studenti; il formato e contenuto di tale relazione differisce per le due modalità, come specificato sotto;

5. presentarsi il giorno previsto per la sessione di laurea; per entrambe le modalità non è prevista discussione pubblica, ma solo la proclamazione del risultato finale conseguito.

### Tipo di relazione da presentare per la prova finale

#### Relazione per la modalità "prova curricolare"
Per i candidati che scelgono la modalità "prova curricolare", la relazione da preparare consisterà di un elaborato individuale di poche pagine dove vengono presentati in modo critico i lavori progettuali/tirocini esterni già svolti (relativamente a materie afferenti ai s.s.d. ING-INF/05 o ING-INF/04), evidenziando le problematiche affrontate, le metodologie e tecnologie informatiche utilizzate, le lezioni apprese.

#### Relazione per la modalità "elaborato individuale aggiuntivo"
Per i candidati che scelgono la modalità "elaborato individuale aggiuntivo", il lavoro svolto andrà presentato come segue:

* Il candidato prepara una relazione sul lavoro svolto. La relazione deve includere un breve riassunto (non più di due pagine) in cui viene evidenziato:
  * il problema affrontato;
  * il risultato conseguito;
  * la metodologia e/o tecnologia adottata.
**ALMENO UNA SETTIMANA PRIMA** della data prevista per la sessione di laurea, il candidato invia via e-mail al Presidente della Commissione titolo e riassunto della relazione, e carica la relazione, in formato pdf, su Delphi.

* Il relatore prepara una breve relazione di accompagnamento (non più di una pagina) in cui espone il suo giudizio sul lavoro svolto dal candidato (grado di autonomia, impegno, qualità dei risultati), ed esprime una proposta di valutazione da assegnare alla prova (da 0 a 7);
**ALMENO UNA SETTIMANA PRIMA** della data prevista per la sessione di laurea, il relatore invia tale relazione via e-mail al Presidente della Commissione.

#### Crediti di tirocinio
L'idoneità relativa ai 6 crediti di tirocinio inclusi nel curriculum può essere conseguita in uno dei modi seguenti:

* svolgendo uno stage aziendale, a prescindere dalla modalità di svolgimento della prova finale;
* nel caso di prova finale svolta secondo la modalità "elaborato individuale aggiuntivo": utilizzando il monte ore corrispondente ai 6 crediti del tirocinio per acquisire conoscenze preparatorie all'elaborato individuale da presentare come prova finale (in questo caso le attività da svolgere verranno suggerite dal relatore della tesi, che sarà lo stesso che rilascerà l'attestato di idoneità per il tirocinio);
* nel caso di prova finale svolta secondo la modalità "prova curricolare": utilizzando il monte ore corrispondente ai 6 crediti del tirocinio come ulteriore tempo di studio a disposizione per la preparazione delle materie caratterizzanti (in questo caso l'attestazione verrà rilasciata al momento della presentazione della domanda di laurea in cui si specifica la scelta di questa modalità di prova finale).


### Sedute di laurea A.A. 2022/2023

* Sessione di Luglio 2023 (laurea + laurea magistrale):
  * martedì 18 Luglio, aula Convegni
  * venerdì 21 Luglio, aula Leonardo
  * Calendario sessione di laurea di Luglio 2023

* Sessione di Ottobre 2023 (laurea + laurea magistrale):
  * venerdì 27 Ottobre, aula Convegni
  * martedì 31 Ottobre, aula Convegni
  * Calendario sessione di laurea di Ottobre 2023

* Sessione di Febbraio 2024 (laurea + laurea magistrale)
  * martedì 27 Febbraio, aula Convegni
  * mercoledì 28 Febbraio, aula Convegni
  * Calendario sessione di laurea di Febbraio 2024

* Sessione di Aprile 2024 (laurea + laurea magistrale)
  * giovedì 18 Aprile, aula Convegni
  * venerdì 19 Aprile, aula Convegni


### Sedute di laurea A.A. 2023/2024

* Sessione di Luglio 2024 (laurea + laurea magistrale)
  * Mercoledì 17 luglio 2024 aula Convegni
  * Giovedì 18 luglio 2024 aula Convegni

* Sessione di Ottobre 2024 (laurea + laurea magistrale)
  * Mercoledì 23 ottobre 2024 aula Convegni
  * Giovedì 24 ottobre 2024 aula Convegni
  * Venerdì 25 ottobre 2024 aula Leonardo

* Sessione di Febbraio 2025 (laurea + laurea magistrale)
  * Giovedì 20 febbraio 2025 aula Convegni
  * Venerdì 21 febbraio 2025 aula Leonardo

* Sessione di Aprile 2025 (laurea + laurea magistrale)
  * giovedì 17 Aprile 2025, aula Convegni
  * venerdì 18 Aprile 2025, aula Convegni