
---
layout: post
title:  "YUFE Student Journey 2021/2022"
---
	Caro studente/cara studentessa,  

se sei iscritto/a almeno al secondo anno di uno dei corsi di laurea erogati dall’Università degli Studi di Roma “Tor Vergata” e hai un livello di conoscenza della lingua inglese pari o superiore a B2 puoi arricchire il tuo percorso di studi con un’esperienza di respiro internazionale come lo YUFE STUDENT JOURNEY 2021/2022, un programma pilota che permetterà a 30 studenti di conseguire il Diploma Supplement e valorizzare la propria formazione universitaria con corsi accademici e corsi di lingua offerti da 10 diverse università partner della [YUFE](https://yufe.eu/) Alliance. 

Tra le esperienze formative, oltre a corsi accademici e di lingua, il programma prevede attività di impegno civico e di formazione professionale volte a favorire lo sviluppo personale e professionale di studenti in grado di contribuire alla creazione di una vera università e società europea.

Poiché lo YUFE Student Journey di quest’anno è ancora un programma pilota, possono presentare la domanda di partecipazione solo i primi 45 studenti di ciascuna università YUFE. Al termine del periodo di candidatura, un comitato ne selezionerà 30 per ciascuna università in base alla propria adeguatezza e motivazione. Gli studenti selezionati avranno due anni per soddisfare i requisiti necessari al conseguimento del Diploma Supplement e creare il proprio percorso di apprendimento.


**COME PARTECIPARE?**   
Entro il **7 ottobre** potrai procedere con la [richiesta di partecipazione](https://virtualcampus.yufe.eu/p/StudentPortal) (non dimenticare di creare prima un account per [Campus Virtuale](https://virtualcampus.yufe.eu/p/home)) alla quale dovrai allegare lettera motivazionale e il Co-creation agreement sottoscritto. Per quel che riguarda la lettera motivazionale, che costituisce uno dei requisiti selettivi di maggior peso, ti invitiamo a leggere i [suggerimenti forniti](https://yufe.eu/yufe/apply-now-for-the-yufe-student-journey/) dall’Alleanza Yufe circa gli argomenti da considerare e le domande alle quali rispondere.

Sicuri di una ampia partecipazione ti auguriamo in bocca al lupo e rimaniamo a disposizione per eventuali altre informazioni.  

WP8 YUFE Dissemination