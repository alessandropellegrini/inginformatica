
---
layout: post
title:  "Team di Ingegneria informatica di Tor Vergata finalista nel Grand Challenge di ACM DEBS 2016"
---
	DEBS (ACM International Conference on Distributed Event-Based Systems) è una delle più importanti conferenze internazionali dedicate alla presentazione di risultati di ricerca e innovazioni tecnologiche nel campo del “Complex Event Processing” (gestione ed elaborazione di flussi continui di dati), uno degli aspetti rilevanti nel mondo della “Data Science” e “Big Data”.

  
Il team del corso di laurea in Ingegneria Informatica dell’Università di Roma “Tor Vergata” è entrato tra i finalisti del [Grand Challenge di DEBS 2016](http://www.ics.uci.edu/~debs2016/call-grand-challenge.html) (<http://www.ics.uci.edu/~debs2016/call-grand-challenge.html>).

  
Il team è composto dagli studenti Giacomo Marciani, Marco Piu e Michele Porretta, studenti del primo anno della Laurea Magistrale in Ingegneria Informatica di Tor Vergata, da Matteo Nardelli, dottorando in Computer Science, Control and Geoinformation a Tor Vergata, e da Valeria Cardellini, docente del corso di Sistemi Distribuiti e Cloud Computing. 

  
Il Grand Challenge di DEBS 2016 propone l’analisi in tempo reale di una rete sociale in continua evoluzione allo scopo di determinare la classifica dei post che scatenano la maggior parte di attività sulla rete e la classifica delle comunità di utenti coinvolti nella discussione di un argomento.

  
La soluzione proposta dal team di Tor Vergata si basa sul framework open source Apache Flink, e verrà presentata durante la conferenza e pubblicata nei relativi atti come short paper di 4 pagine.