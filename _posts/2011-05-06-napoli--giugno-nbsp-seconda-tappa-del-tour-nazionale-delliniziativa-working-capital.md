---
layout: post
title:  "Napoli, 15 giugno 2011:&nbsp; seconda tappa del Tour nazionale dell&#8217;iniziativa Working Capital"
---

Il 15 giugno prossimo si terrà a Napoli la seconda tappa del Tour nazionale dell’iniziativa Working Capital (<http://www.workingcapital.telecomitalia.it/>).

Working Capital - Premio Nazionale Innovazione è il progetto di Telecom Italia e PNI Cube (l’Associazione degli Incubatori Universitari Italiani) che sostiene i giovani talenti dell’innovazione italiana e promuove la creazione di startup.

In occasione dei 150 anni dell’unità d’Italia, Telecom Italia e PNI Cube hanno lanciato il Tour dei Mille, un percorso in 7 tappe attraverso tutto il Paese (Torino, Palermo, Napoli, Firenze, Trieste, Milano e di nuovo Torino) per rintracciare e supportare le menti più brillanti e le idee più innovative.

Quest’anno sono chiamati a raccolta tutti coloro che abbiano un’idea innovativa o un progetto votato al futuro nei seguenti settori di intervento: Internet, Web e Ict; Green; Bio & Nano; Social Innovation.

I progetti saranno raccolti e analizzati dai quattro Comitati Tecnici di Working Capital-PNI, composti dai partner dell’iniziativa (Quantica, Regione Piemonte, Fondazione CRT, Intesa Sanpaolo) e da altri esperti di settore coordinati dall’advisor dpixel.

A seconda della maturità raggiunta dall’idea possono partecipare due tipi di progetti:
* Grant, indirizzato a studenti, giovani ricercatori e inventori, con particolare attenzione agli under 30, per un massimo di 30 contratti di ricerca focalizzati sulla busines idea, del valore massimo di 30 mila euro ciascuno;
* Seed, indirizzato a giovani imprenditori, startup e spin-off universitari già costituiti o in via di costituzione, per 4 finanziamenti da 100 mila Euro, uno per ciascun settore di intervento.
